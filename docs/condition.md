---
id: condition
title: ข้อตกลงและเงื่อนไข
sidebar_label: ข้อกำหนดและเงื่อนไข
---

ข้อตกลงในการใช้บริการของแอพพลิเคชั่น E-Salesman และ E-Onlineshop ในการที่ท่านผู้ใช้งานทำการลงชื่อเข้าใช้ หรือ สมัครเข้าใช้บริการ ถือว่าท่านได้ยอมรับข้อตกลงในการใช้บริการ ที่จะกล่าวดังต่อไปนี้แล้ว

## คำจำกัดความ

- คำจำกัดความของคำว่า แอพพลิเคชั่น คือ เว็บไซต์ E-Salesman และ E-Onlineshop ในที่นี้หมายถึง เว็บไซต์ทุกเว็บไซต์ภายใต้โดเมน eonlineshop.net และ esalesman.net
- คำจำกัดความของคำว่า องค์กร หมายถึง สำนักพัฒนาทรัพยากรมนุษย์ และพันธกิจสังคม มหาวิทยาลัยสงขลานครินทร์ (http://www.outreach.psu.ac.th) และ ศูนย์วิจัยระบบอัตโนมัติ คณะวิศวกรรมศาสตร์ มหาวิทยาลัยสงขลานครินทร์ (https://iarc.psu.ac.th)
- คำจำกัดความของคำว่า ผู้ใช้งาน หมายถึง ผู้ที่ลงทะเบียนและเข้าสู่ระบบของแอพพลิเคชั่นทุกคน
- คำจำกัดความของคำว่า พนักงานขาย หมายถึง ผู้ที่ลงทะเบียนสมัครเป็นพนักงานขาย (Salesman) ในระบบ E-Salesman
- คำว่า ผู้ประกอบการ หมายถึง หน่วยงาน องค์กร หรือ วิสาหกิจ ที่เป็นสมาชิกของโครงการ และมีร้านค้าภายใต้โดเมน .eonlineshop.net

## นโยบายความเป็นส่วนตัว

การที่ท่านได้สมัครใช้งาน ถือว่าท่านในฐานะผู้ใช้บริการ รับทราบ และ ยอมรับนโยบายความเป็นส่วนตัวของทางแอพพลิเคชั่นแล้ว แอพพลิเคชั่นจะดูแลความเป็นส่วนตัวของท่านในแง่ทางเทคนิค ให้ดีที่สุดตามเงื่อนไขที่ได้ระบุในนโยบายความเป็นส่วนตัว แต่ในส่วนของข้อมูลที่ได้เให้ไว้ในแอพพลิเคชั่นของสถานประกอบการ ถือเป็นหน้าที่ของสถานประกอบการในการออกนโยบาย และ ดูแลข้อมูลส่วนตัวของผู้ใช้ตามนโยบายของสถานประกอบการ

## ข้อกำหนดของผู้ใช้งานระบบ E-Onlineshop

- ผู้ใช้งานจะเลือกสถานที่จัดส่งสินค้าในระบบ E-OnlineShop ได้เฉพาะในพื้นที่ประเทศไทย เท่านั้น ถ้าหากกรณีที่เกินจากนี้ โปรดติดต่อกับผู้ประกอบการโดยตรง
- ผู้ประกอบการที่มาร่วมในระบบของเรา จะต้องดำเนินธุรกิจถูกต้องตามกฏหมาย และมีที่ตั้งของสถานประกอบการอยู่ในประเทศไทย และ บัญชีธนาคารที่ใช้สำหรับรับเงินโอน ต้องเป็นบัญชีธนาคารที่จดทะเบียนกับสถาบันการเงินในประเทศไทย
- ในระบบ E-Onlineshop ที่ไม่ผ่านระบบ E-Salesman ผู้ใช้บริการ จะทำการชำระเงินไปยังผู้ประกอบการโดยตรง ไม่ผ่านช่องทางใดของระบบ กรุณาตรวจสอบรายละเอียดการโอนเงิน หลักฐานต่าง ๆ ที่ผู้ใช้บริการส่งให้ท่านให้เรียบร้อย เมื่อท่านได้กดการยืนยันหลักฐานของผู้ใช้แล้ว ทางองค์กรของสงวนสิทธิในการไม่รับผิดชอบต่อความเสียหายในด้านบัญชี
- ข้อกำหนดอื่น ๆ นอกเหนือจากนี้ ในแต่ละหน้าของแอพพลิเคชั่นขึ้นอยู่กับ ผู้ประกอบการนั้น ๆ เป็นผู้ดูแล

## ข้อกำหนดของผู้ที่จะเป็นพนักงานขายในระบบ E-Salesman

- เป็นคนอายุ 20 ปีขึ้นไป ในวันที่ลงทะเบียนเข้าร่วมโครงการ สัญชาติไทย และมีบัตรประจำตัวประชาชนไทย
- ไม่เป็นบุคคลวิกลจริต และ ไม่อยู่ในสมณเพศ หรือ นักบวชในศาสนา
- มีบัญชีที่ใช้ในการรับเงินอยู่กับธนาคารในประเทศไทย
- ถ้าหากพนักงานมีการประพฤติในทางทุจริต หลอกลวง แจ้งหลักฐานอันเป็นเท็จ หรือกระทำสิ่งหนึ่งสิ่งใดที่อาจจะส่งผลกระทบต่อผู้ใช้งาน เราขออนุญาติที่จะระงับบัญชีดังกล่าว

## หมายเหตุ

ทางองค์กรขออนุญาติสงวนสิทธิในการปรับปรุงแก้ไขข้อตกลงโดยไม่ต้องแจ้งให้ท่านทราบล่วงหน้า เว้นแต่ข้อตกลงใหม่จะลดรอดสิทธิของท่านตามข้อตกลงฉบับนี้
