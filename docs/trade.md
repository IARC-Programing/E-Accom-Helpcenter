---
id: trade
title: การขายสินค้าบนระบบ
sidebar_label: ขายสินค้า
---

## เลือกสินค้าเพื่อจำหน่าย

ผู้ใช้งานที่ได้รับการรับรองแล้ว สามารถเลือกสินค้า เพื่อทำการขายสินค้าได้เลย โดยสามารถเข้าไปที่หน้าแรกของระบบ E-Salesman จะสามารถเลือกสินค้าได้จากทั้งรายการร้านค้า และ ที่หมวดหมู่ของสินค้า ในสินค้าแต่ละชิ้น ท่านจะทราบราคาของสินค้า และ ส่วนแบ่งที่ท่านจะได้รับ
![เข้ามาหน้าแรกเพื่อดูรายการสินค้า](/img/trade/1.png)

ถ้าท่านเลือกไปที่ร้านค้าใดร้านค้าหนึ่ง ก็จะปรากฏสินค้าในร้านค้านั้นเช่นกัน

![เข้ามาหน้าร้านค้าเพื่อดูรายการสินค้า](/img/trade/2.png)

เมื่อท่านเลือกสินค้าที่พอใจได้แล้ว ให้ท่านคลิกเข้าไปที่สินค้าชิ้นนั้น ท่านจะพบรายละเอียดของสินค้า คะแนนสินค้า และ คำรีวิวของสินค้าโดยลูกค้า ทำการกด Share, Line it หรือ ขอลิงค์สำหรับแชร์

![รายละเอียดสินค้า](/img/trade/3.png)

ถ้าท่านกดไปที่ ของลิงค์สำหรับแชร์ ท่านจะได้ลิงค์ที่เอาไว้แชร์บนโซเชียลมีเดียต่าง ๆ ได้ ถ้าหากท่านกด Share หรือ Line It จะมี Pop Up สำหรับแชร์บน Facebook หรือ ส่งข้อความบน Line ขึ้นมาโดยอัตโนมัติ นอกจากนั้นลิงค์สำหรับแชร์ก็จะขึ้นมาเช่นกัน

![การกดแชร์](/img/trade/4.png)

## วิธีคิดคำนวณส่วนแบ่งการตลาด

ในการคำนวณส่วนแบ่งการตลาด สินค้าแต่ละชิ้นจะได้รับการกำหนดร้อยละของส่วนแบ่งจากทางร้าน ตั้งแต่ 1% เป็นต้นไป โดยส่วนแบ่งของแต่ละสินค้าอาจจะไม่เท่ากัน เราจะให้ส่วนแบ่งท่านก็ต่อเมื่อ ลูกค้าของท่านซื้อสินค้ากับร้าน และ ชำระเงินมาที่ระบบ E-Salesman เรียบร้อย

### ค่า Commission

ส่วนแบ่งทางการตลาด หรือ ค่า Commission คำนวณจาก ร้อยละของส่วนแบ่งทางการตลาดของสินค้าชิ้นนั้น คูณกับ ราคาขายของสินค้าชิ้นนั้น ๆ และ คูณด้วยจำนวนสินค้าชิ้นนั้น ที่ผู้ซื้อ ซื้อจากทางร้าน ไม่ได้คำนวณจากรายการสั่งซื้อสินค้าในตะกร้าสินค้าของผู้ใช้งานทั้งหมด และ ไม่มีการนำค่าจัดส่งสินค้ามาแบ่งเป็นค่า Commission

**ตัวอย่างการคำนวณ** หากร้านค้า กำหนดราคาสินค้าชนิด ก 100 บาท คิดค่าจัดส่ง 40 บาท กำหนดส่วนแบ่งของ สินค้าชนิด ก ให้กับพนักงานขาย ร้อยละ 10 เมื่อมีการซื้อสินค้าจากลิงค์ของพนักงานขาย จำนวน 2 ชิ้น **พนักงานขายจะได้รับเงิน 100 x 10% x 2 = 20 บาท** โดยจะไม่ได้ส่วนแบ่งจากค่าจัดส่ง

### โบนัสจากการขาย

สมมติหากลูกค้าเข้าไปซื้อสินค้าตามลิงค์ของพนักงานขายแล้ว ลูกค้ายังเลือกสินค้าอื่นของร้านค้าในบิลเดียวกัน แม้พนักงานขายไม่ได้เป็นคนแชร์สินค้านั้น พนักงานขายจะได้รับส่วนแบ่งทางการตลาดของสินค้าอื่นที่ลูกค้าเข้าไปซื้อด้วยเป็นโบนัสที่มอบให้พนักงานขาย โดยร้อยละของส่วนแบ่งที่จะได้ ขึ้นอยู่กับร้อยละของส่วนแบ่งของสินค้าชิ้นนั้น ๆ
