---
id: intro
title: เกี่ยวกับระบบ E-Onlineshop
sidebar_label: ความเป็นมา
slug: /
---

## ความเป็นมา

ระบบ E-Onlineshop เกิดขึ้นโดยความตั้งใจของ **ศูนย์วิจัยระบบอัตโนมัติอัจฉริยะ มหาวิทยาลัยสงขลานครินทร์** ภายใต้การสนับสนุนจาก **ศูนย์ส่งเสริมอุตสาหกรรมภาค 10, ศูนย์ส่งเสริมอุตสาหกรรมภาค 11 กรมส่งเสริมอุตสาหกรรม** และ **สำนักพัฒนาทรัพยากรมนุษย์และพันธกิจสังคม มหาวิทยาลัยสงขลานครินทร์** ที่จะพัฒนาระบบหน้าร้านออนไลน์ ที่สะดวก ใช้งานง่าย เหมาะสำหรับทุกเพศทุกวัย ใช้จำนวนคลิกน้อยที่สุด รับออเดอร์ได้แบบ Realtime เพื่อที่จะเป็นช่องทางส่งเสริมการตลาดอิเล็กทรอนิกส์ ในช่วงการฟื้นฟูจากการแพร่ระบาดของไวรัสโควิด 19 และยังเป็นหนึ่งในส่วนประกอบสำคัญของระบบ E-Salesman

![หน้าร้านตัวเอง ซื้อง่าย ขายง่าย](/img/banner/Slider1.png)

## ส่วนประกอบของระบบ

ระบบ E-Onlineshop นำเครื่องมือสำหรับการค้าขายออนไลน์มาให้ไว้อย่าง ครบถ้วน ได้แก่

### 1. ระบบจัดการสินค้า

ให้คุณสามารถจัดการสินค้าได้เอง สินค้าใดอยากขาย สินค้าใดอยากโชว์ สินค้าใดอยากจะเก็บเพียงไว้ในสต็อก รวมทั้ังระบบรายการ หมวดหมู่สินค้า ราคา และ โปรโมชั่น ได้อย่างเต็มที่
![ระบบจัดการสินค้า](/img/intro/product.png)

### 2. ระบบจัดการข้อมูลร้านค้า

เพราะนี่คือร้านของคุณ ระบบออกแบบมาให้สามารถจัดการข้อมูลหน้าร้านให้เป็นไปในสไตล์ของคุณ ที่คุณสามารถจะแก้ไขข้อมูลได้ตลอดเวลา
![หน้าร้าน](/img/intro/store.png)

### 3. ระบบจัดการออเดอร์

ไม่ว่าออเดอร์สินค้าจะมากเพียงใด เราเองก็เอาอยู่ ตอบสนองลูกค้าได้อย่างรวดเร็ว ด้วยการแจ้งเตือนเจ้าของร้านแบบเรียลไทม์ ทันทีที่ลูกค้าสั่งซื้อสินค้า พร้อม ระบบจัดการสถานะออเดอร์ ค่าจัดส่ง และส่งข้อมูลสถานะไปให้ลูกค้า เพื่อความรู้สึกอุ่นใจและประทับใจสูงสุดของลูกค้า
![จัดการออเดอร์](/img/intro/order.png)

### 4. ระบบเก็บประวัติการสั่งซื้อสินค้า

ไม่ว่าจะนานเท่าไหร่ หลักฐานและสถิติการซื้อสินค้าของลูกค้าแต่ละท่านจะยังอยู่ ทำให้คุณสามารถตรวจสอบได้ทุกเมื่อ รวมถึงสามารถมอนิเตอร์ยอดขายได้อีกด้วย
![จัดการประวัติ](/img/intro/stat.png)
