---
id: question
title: คำถามที่พบบ่อย
---

#### ฉันสามารถไว้ใจระบบ E-Salesman ได้หรือไม่ มีอะไรเป็นหลักประกันความปลอดภัย

ได้อย่างแน่นอน ระบบ E-Salesman พัฒนาระบบโดย ศูนย์ส่งเสริมอุตสาหกรรมภาค 11 กรมส่งเสริมอุตสาหกรรม ที่ดูแลภาคใต้ตอนล่าง และ สำนักพัฒนาทรัพยากรมนุษย์และพันธกิจสังคม มหาวิทยาลัยสงขลานครินทร์ http://www.outreach.psu.ac.th ทั้งสองเป็นองค์กรที่อยู่ในกำกับของรัฐ ทำให้คุณสามารถมั่นใจถึงความปลอดภัยของธุรกรรมต่าง ๆ

#### ใครที่สามารถเป็น Salesman ได้

ทุกคนที่อายุ 20 ปีขึ้นไป มีสัญชาติไทย และมีบัญชีธนาคารอยู่ในประเทศไทย สามารถสมัครได้ทั้งหมด

#### ถ้ามีการเปิดรับสมัครในวงกว้างแบบนี้ จะมั่นใจได้อย่างไรว่าลูกค้าอย่างเราจะปลอดภัย ไม่โดนหลอก

มั่นใจได้เพราะ อย่างแรก เรามีการตรวจสอบ Salesman ว่ามีตัวตนจริง ๆ จากสำเนาบัตรประชาชน และ เราสามารถแบน Salesman คนนั้นได้ ถ้าหากผู้ใช้งานร้องเรียนมา อีกอย่างหนึ่ง การสั่งซื้อ ผู้ซื้อสินค้าไม่ต้องจ่ายให้ Salesman หรือ ร้านค้าโดยตรง เราจะทำหน้าที่เป็นคนกลางให้ ทางร้านจะต้องจัดส่งสินค้าให้เสร็จสิ้น ก่อนที่เราจะโอนเงินไปให้ร้านค้า เราจะดูแล เพื่อให้สินค้าที่ท่านสั่งซื้อ ถึงมือท่านอย่างแน่นอน

#### ถ้าสนใจซื้อสินค้าอื่น ๆ ในร้านค้า แม้จะไม่มี Salesman มาขายสามารถทำได้หรือไม่

ได้อย่างแน่นอน ท่านสามารถเข้าไปเลือกซื้อสินค้า ได้ในหน้าร้าน E-Onlineshop ของแต่ละร้านได้เลย หรือเข้าไปดูรายการร้านค้าที่ https://eonlineshop.net การซื้อขายและการชำระเงิน จะเป็นธุรกรรมกับทางร้านโดยตรง

#### กรณีที่ Salesman จะสั่งซื้อสินค้าจากลิงค์ที่ตัวเองแชร์ไปจะทำได้หรือไม่

ได้อย่างแน่นอน อีกทั้งท่านจะได้ส่วนแบ่งทางการตลาด จากการขายสินค้าชิ้นนั้น เสมือนเป็น Cash Back กับมาให้ท่านอีก

#### ถ้าต้องการนำสินค้าที่มีอยู่ มาร่วมขายกับ E-Salesman จะต้องทำอย่างไรบ้าง

- ถ้าท่านอยู่ในโครงการ และ มีร้าน E-Onlineshop อยู่แล้ว ท่านสามารถกดลงทะเบียนเข้าใช้งานระบบ E-Salesman ได้ทันทีผ่านหน้าบริหารจัดการร้านค้าของท่าน ในหน้าเว็บไซต์ E-Onlineshop ของท่าน

- หากท่านไม่ได้อยู่ในโครงการ เราขอสงวนสิทธิในช่วงแรกให้กับร้านค้าที่อยู่ในเขต 3 จังหวัดชายแดนภาคใต้ กรุณาติดตามข่าวอย่างใกล้ชิด ในการเปิดรับร้านค้าเข้าร่วมโครงการในพื้นที่อื่น ๆ ในครั้งถัดไป

#### ส่วนแบ่งต่าง ๆ จะแบ่งให้ผู้ขายอย่างไร ให้ร้านค้าอย่างไร และตัวระบบจะได้รับส่วนแบ่งอย่างไร

ส่วนแบ่งทางการตลาดต่าง ๆ ร้านค้าจะเป็นคนกำหนดว่าสินค้าแต่ละชิ้น จะแบ่งให้เป็นส่วนแบ่งกับพนักงานขายร้อยละเท่าไร เงินส่วนแบ่งเหล่านั้น โดยจะคิดคำนวณเป็นรายชิ้น ไม่คิดรวมค่าจัดส่ง เงินเหล่านี้จะกลายเป็นรายได้ของ Salesman ที่ขายของให้ร้านค้าทั้งหมด ส่วนร้านค้าก็จะได้รับเงินส่วนที่เหลือจากการหักส่วนแบ่งที่ให้กับ Salesman และได้ค่าจัดส่งเต็มจำนวน

สำหรับระบบ เราได้รับการสนับสนุนจากศูนย์ส่งเสริมอุตสาหกรรมภาค 11 กรมส่งเสริมอุตสาหกรรม ดังนั้นในตอนนี้ จึงไม่จำเป็นต้องคิดส่วนแบ่งทางการตลาดจากรายได้ที่ Salesman ได้รับมา

#### กรณีมีปัญหาด้านการใช้งาน การเงิน และอื่น ๆ สามารถติดต่อ หรือ สอบถามได้หรือไม่

ท่านสามารถติดต่อได้ตลอดเวลาในส่วนของระบบ ได้ที่ ศูนย์วิจัยระบบอัจฉริยะ คณะวิศวกรรมศาสตร์ มหาวิทยาลัยสงขลานครินทร์ โทร 088-7824507 หรือ ส่งข้อความมาหาเราที่ [support@eonlineshop.net](mailto:support@eonlineshop.net) และ [iarc.psu@gmail.com](mailto:iarc.psu@gmail.com)

สำหรับด้านการเงิน บัญชี ข้อร้องเรียน หรือ ข้อเสนอแนะอื่น ๆ สามารถแจ้งเราได้ที่ สำนักพัฒนาทรัพยากรมนุษย์และพันธกิจสังคม มหาวิทยาลัยสงขลานครินทร์ วิทยาเขตหาดใหญ่ ตึก LRC ชั้น 10 หมายเลขโทรศัพท์ 074-286972-7 หรืออีเมล [ohse.psu@gmail.com](mailto:ohse.psu@gmail.com)
